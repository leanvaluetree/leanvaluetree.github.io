---
layout: layouts/page.njk
title: About - Lean Value Tree
---

# About

**The Lean Validation Playbook** è una raccolta di metodi per testare idee e soluzioni legate alla creazione di prodotti digitali e affronta il lato operativo che manca a molte strategie di business.

### Prendere decisioni è fare una scommessa sul futuro

Quando si parte con un nuovo progetto digitale, le idee su cosa fare sono tante. 
Non tutte le idee hanno però lo stesso peso: alcune sono più appetibili per i gli utenti finali; altre, potenzialmente efficaci, possono avere un impatto notevole sull’eredità tecnologica; altre ancora possono rivelarsi interessanti ma non abbastanza perché qualcuno paghi per il loro utilizzo.

Capire cosa è meglio fare è un problema complesso. Gli utenti hanno aspettative elevate e il mercato è difficile da controllare: occorre sviluppare un approccio diverso per **connettere progettisti e imprenditori con gli utilizzatori dei loro prodotti prima, durante, e dopo lo sviluppo**. 

Il Lean Validation Playbook si inserisce nel framework del Lean Value Tree e raccoglie strumenti e pratiche capaci di catalizzare velocemente un feedback tra utenti e progettisti. Se ogni nuova funzionalità di un prodotto nasce come una scommessa sul valore percepito da coloro che la useranno, questa guida offre un aiuto pratico alla realizzazione di un esperimento inteso proprio a ridurre l’incertezza di questa scommessa, mitigando il rischio di investire tempo e denaro su features che nessuno vorrà comprare o usare. 

### Pratiche testate sul campo da professionisti del digitale

Queste pratiche nascono dal lavoro sul campo di professionisti attivi in Italia e su scala internazionale, che hanno sondato i limiti e le possibilità di ognuna di esse confrontandosi con problemi concreti. Non si tratta di un esercizio accademico ma **il risultato di lezioni apprese lavorando fianco a fianco con le aziende alle prese con il digitale**, che hanno bisogno di avere risposte precise su cosa fare e come farlo.

### Riallineare aziende e team in un mondo in rapido cambiamento

Il Lean Validation Playbook è rivolto a coloro che cercano strumenti e tecniche da applicare al proprio contesto professionale, sia esso una grande azienda o una startup, o uno scenario solo apparentemente lontano come il terzo settore. Ogni scheda è pensata per dare il massimo supporto a chi sta valutando nuove opportunità di business e di miglioramento, in un processo iterativo che farà emergere le direzioni migliori tra le infinite possibili.

### Da dove iniziare?

Da un piccolo passo. 
Spesso sentiamo la pressione di rispondere alle sfide del digitale con LA soluzione definitiva. E se invece ci concedessimo di fare una cosa piccola e di vedere come va? Quando affronti un progetto, l’importante è iniziare, non importa da dove, ma comincia! 
Gli esperimenti che ti suggeriamo sono disegnati per raccogliere informazioni, imparando dai tuoi utenti per arrivare al passo successivo più consapevole di quando sei partito.

### I membri del team

Franceska Dalsaso - UX Designer @Fightbean

Matteo Cavucci - Consulente per lo sviluppo del prodotto digitale 

Federica Pecoraro - Founder e UX Lead @Fightbean 

Mattia Carletti - Design Lead @Fightbean

Christian Fei - Developer

<br>

Vuoi contribuire alla collezione di strumenti e pratiche? 
Inviaci una richiesta all’indirizzo [email] con la pratica che suggerisci di aggiungere al Playbook: ti ricontatteremo il prima possibile.
